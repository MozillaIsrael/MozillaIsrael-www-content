---
layout: default
permalink: /thunderbird
title: Mozilla Thunderbird
---
#ת'אנדרבירד

Thunderbird הוא לקוח דואר מבית mozilla.org.‏ Thunderbird עושה את הדואר האלקטרוני בטוח, מהיר ונוח יותר מתמיד עם היישום המתקדם ביותר של תכונות כגון מסנן דואר זבל חכם, בודק איות פנימי, תמיכה בהרחבות, ועוד ועוד.

Thunderbird תוכנן מהבסיס להעלאת תפוקת המשתמש. זו הסיבה שהמוצר נעשה קל יותר ופשוט יותר לשימוש, ללא הטרדה של פרסומות ושאר דואר זבל. שליחת דואר צריכה להיות יעילה ונוחה. כל זאת נעשה אפשרי עם שימוש בתקנים פתוחים, המתקדמים בתחומיהם.
##הדרך החכמה למניעת דואר זבל

Thunderbird מספק את הכלים היעילים ביותר לזיהוי דואר זבל. כלים אלו מנתחים את הדואר האלקטרוני שלך, ומזהים את אותן ההודעות שקיימת סבירות גבוהה להיותן דואר זבל (SPAM). באפשרותך למחוק אוטומטית את דואר הזבל או להעבירו לתיקייה שתבחר, במקרה ואתה אוהב לקרוא דואר זבל.
##הדואר שלך, הדרך שלך

צפה בדואר האלקטרוני בדרך שאתה רוצה אותו. גש לדוא"ל שלך עם תצוגת שלושת העמודות החדשה של Thunderbird. התאם את הסרגלים, שנה את העיצוב עם ערכות נושא, ועשה שימוש בתצוגות דואר לחיפוש מהיר בדואר שלך.
##עדכוני RSS

הישאר מעודכן עם הכותרות האחרונות מאתרי החדשות והבלוגים המועדפים עליך, עם תצוגת הכותרות בתקן RSS הנתמכת על ידי Thunderbird. אתרים רבים מספקים עדכונים בצורת כותרות RSS, המקושרות לרוב עם הסמל XML או RSS. מעתה תוכל לקרוא אם יש עדכונים חדשים מתוך Thunderbird. (מותנה באספקת כותרות RSS על ידי האתרים).
##מוגן ומאובטח

Thunderbird מספק אבטחה ברמות תעשייתיות ויותר באמצעות תכונות כגון S/MIME, חתימות דיגיטליות, הצפנת הודעות, תמיכה באישורים והתקני אבטחה.
##עמוס בתכונות

Thunderbird מספק תמיכה ב-IMAP ו-POP, תמיכה בדוא"ל מבוסס HTML, תוויות, חיפוש מהיר, פנקס כתובות חכם, קבלות חוזרות, סינון דואר מתקדם, השלמת כתובות בעזרת LDAP, כלי ייבוא, חיפוש מתקדם, והיכולת לנהל מספר חשבונות דואר וקבוצות דיון.
##מאפיינים בלתי מוגבלים

Thunderbird מאפשר להוסיף לתוכנה מאפיינים נוספים כרצונך באמצעות הרחבות. ההרחבות הן הכלי שיעזור לך בבניית לקוח דואר שמתאים לדרישה ולצורך המדוייקים שלך.

